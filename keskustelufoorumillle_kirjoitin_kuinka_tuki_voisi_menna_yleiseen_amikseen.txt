Kuinka vaativa erityinen tuki voisi mennä yleiseen oppilaitokseen opiskelijan luo?
by Sakari Castrén - Saturday, 19 November 2022, 2:30 PM
Number of replies: 1
Kuuntelin podcastin Vaativan erityisen tuen käsite ja käytännöt ammatillisessa koulutuksessa. Podcastissa mainittiin erityisoppilaitosten kehittämis-, ohjaus- ja tukitehtävä. Edelleen kerrottiin, että yleisillä ja erityisoppilaitoksilla olisi hyvä olla yhteistyötä. Näin vietäisiin tuki yleisen oppilaitoksen arkeen. Edelleen näin tuki tuotaisiin opiskelijan luo eikä niinkään niin, että opiskelija menee tuen luo. Yhdeksi keinoksi podcastissa nostetaan opetushenkilöstön osaaminen. Mietin, millä "eväillä" voisin toimia niin, että opiskelija tosiaan voisi saada tukea lähellä kotiaan eikä tarvitsisi siirtyä toiselle paikkakunnalle erityisoppilaitokseen. Konkreettisia toimia ovat mielestäni mm. ammatillisiin erityisopettajaopintoihin hakeutuminen, ammatillisten ja erityisen tuen YTO-pajojen perustaminen ja YTO-aineiden liittäminen osaksi ammatillisia tutkinnonosia. Tässä menen ihan sinne mikrotasolle omaan arkeeni. Mainitut kolme kohtaa ovat vain raapaisuja eivätkä yksinään ratkaise tietenkään vaativan erityisen tuen tarpeita. Mutta ne osoittavat, että yleisissä oppilaitoksissa on mielenkiintoa ja kunnianhimoa palvella ja kehittää paikkakuntaa, yhteisöä ja sen palveluja. 