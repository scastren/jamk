Väitöskirja on nimeltään "Mä olen saanut mahdollisuudet oppia", opintoihin kiinnittyminen ammatillisessa koulutuksessa. Väittelijä on Satu Niittylahti ja väitöstilaisuus on pidetty Tampereella 7.8.2021.

Väitöskirjan tutkimuskohteena oli ammatillisissa oppilaitoksissa opiskelevien nuorten opiskelijoiden opintoihin kiinnittyminen. Tutkimuksen tehtävänä oli selvittää opintoihin kiinnittymiseen liittyviä tekijöitä sekä opintoihin kiinnittymisen kehittymistä ammatillisten opintojen aikana. Tutkimuksessa tuodaan esiin opiskelijan näkökulma ammatillisen koulutuksen arkeen ja opintoihin kiinnittymiseen. "Tässä väitöskirjassa tarkoitan opintoihin
kiinnittymisellä opiskelijan opintoihin osallistumisen, eli näkyvän toiminnan, ja opiskeluyhteisöön kuulumisen ja opiskelujen arvostamisen, eli tunnetason ulottuvuuksien, yhdistelmää, joka kehittyy opintojen edetessä." "Suomessa 4–5 prosenttia 17–18-vuotiaista nuorista on työvoiman ja koulutuksen ulkopuolella. Valtaosa
(yli 80 prosenttia) näistä nuorista ei ole suorittanut mitään peruskoulun jälkeistä tutkintoa vielä 21–22-vuotiaana. Nuorille, jotka eivät peruskoulun jälkeen suorita vähintään toisen asteen koulutusta, työelämään ja yhteiskuntaan kiinnittyminen on hankalampaa. Toimeentulon ja mielenterveyden ongelmat näyttävät Suomessa kasaantuvan näille nuorille."

Väitöskirjan tutkimuskysymykset:
• Miten opintoihin kiinnittyminen rakentuu ensimmäisenä vuonna ammatillisissa opinnoissa?
• Mitkä tekijät tukevat tai haastavat opintoihin kiinnittymistä ammatillisissa opinnoissa?
• Miten opintoihin kiinnittyminen kehittyy ammatillisten opintojen aikana?
1 ja 2 keskittyvät selvittämään opintoihin kiinnittymiseen liittyviä tekijöitä, ja osatutkimus 3 selvittää opintoihin kiinnittymisen kehittymistä opintojen aikana.

(Pedaopintojeni opettaja Marja-LIisa Samppala (HAMK) mainitaan. Hän on tutkinut työpaikalla tapahtuvaa oppimista; Käsityksiä ja kokemuksia laitoshuoltajaopiskelijoiden oppimisesta työpaikalla https://helda.helsinki.fi/handle/10138/214821)

Tutkimus oli monimenetelmällinen* pitkittäistutkimus**. Tutkimukseen osallistuivat kahden ammatillisen oppilaitoksen kaikki syksyllä 2016 aloittaneet alle 18-vuotiaat liiketalouden, kone- ja tuotantotekniikan sekä sosiaali- ja terveysalan opiskelijat.

*Tieteellisessä tutkimuksessa voidaan käyttää saman tutkimusongelman ratkaisuun useita erilaisia tutkimusmenetelmiä. Tällaista tutkimusstrategiaa kutsutaan monimenetelmäisyydeksi. https://koppa.jyu.fi/avoimet/hum/menetelmapolkuja/menetelmapolku/tutkimusstrategiat/monimenetelmaisyys

**Pitkittäistutkimukseksi kutsutaan tutkimusstrategiaa, jossa tarkoituksena on tutkia muutosta ja kehittymistä pitkän aikavälin, jopa vuosikymmenten, kuluessa. https://koppa.jyu.fi/avoimet/hum/menetelmapolkuja/menetelmapolku/tutkimusstrategiat/pitkittaistutkimus

"Tutkimukseni metodologinen lähestymistapa on monimenetelmällisyys siten, että laadullinen tutkimus painottuu. Olen tutkimukseni aikana kerännyt ja analysoinut kvantitatiivista ja kvalitatiivista aineistoa ymmärtääkseni ja kuvatakseni opintoihin kiinnittymisen ilmiötä laajasti."

Tässä tutkimuksessa opintoihin kiinnittyminen näyttäytyi koko opintojen ajan muovautuvana prosessina. Ensimmäisenä opiskeluvuotena opintoihin kiinnittyminen osoittautui haastavaksi opiskelijoiden monisyisten epävarmuuden tunteiden vuoksi. Epävarmuus liittyi alavalinnan, uuteen kouluun siirtymisen, oman paikan löytymisen ja aikuistumisen pohdintoihin.

Tulosten perusteella koulutussiirtymissä on Suomessa edelleen kehitettävää. Opintojen alkuvaiheessa kiinnittymistä tukevina tekijöinä korostuivat etenkin hyvät suhteet luokkakavereihin sekä opiskeluyhteisöön kuuluminen.

Ensimmäisenä opiskeluvuotena moni opiskelija odotti kiinnostuksen syttymistä. Opintojen alkuvaiheessa on keskeistä, että opiskelija saa kavereita oppilaitoksesta ja löytää itselleen sopivia oppimisen tapoja. Näin kuulumisen tunne ja oman paikan löytyminen yhteisössä pääsevät kehittymään. Opetuksen tahtiin on hyvä kiinnittää huomiota ja antaa aikaa sille, että valitun alan mahdollisuudet avautuvat opiskelijalle.

Koulumuotoinen opiskelu oli kehittänyt tutkimukseen osallistuneiden opiskeluvalmiuksia ja antanut opiskelijalle ja hänen valinnoilleen aktiivisen roolin. Koulumuotoisessa opiskelussa opiskelijalle asetetaan selkeitä rajoja ja toisaalta tuetaan opiskelijaa ottamaan hallitusti vastuuta omista opinnoistaan.

Erityisesti erilaiset oppimisen tavat nousivat keskeisiksi keinoiksi tukea kiinnittymistä. Näin ollen opettajan ammattitaito ja mahdollisuus tehdä pedagogisia ratkaisuja tilanteen ja opiskelijoiden mukaan korostuvat. Lisäksi opiskelun olisi hyvä perustua vuosiluokkiin, koska tämä voi selkiinnyttää ja konkretisoida oppimisen etenemisen aikataulua.

Peruskoulusta toisen asteen opintoihin siirtyminen on merkittävä koulutussiirtymä nuoren elämässä. Siirtyminen koulutusasteelta toiselle koetaan usein jännittävänä ja toisinaan jopa pelottavana

Väitöskirjan tekijä käsittelee monipuolisesti kiinnittymistä opiskeluun. Edelleen hän on lukenut paljon erilaisia tutkimuksia ja löytänyt erilaisia näkö- ja tulokulmia kiinnittymisen aiheeseen.

Tulokset

1) Opintoihin kiinnittyminen ensimmäisenä opiskeluvuotena:

Vähäiset aikuiskontaktit opiskelijan elämässä olivat yhteydessä heikompaan kiinnittymiseen.

Osa opiskelijoista kertoi vielä kevätlukukauden puolella pohtivansa alavalintaa. He saattoivat olla
epävarmoja alalle sopivuudestaan tai omista kyvyistään, mutta he pysyivät valitsemissaan opinnoissa, koska eivät tunteneet kiinnostusta mihinkään muuallekaan.

Oppimisympäristö tukee yhteisöllistä oppimista. Peruskoulussa oletetaan kaikkien opiskelijoiden olevan samanlaisia. Ammatillinen koulutus on mahdollistanut positiivisemmat oppimiskokemukset ja ryhmään kuulumisen tunteet.

tuotti ymmärryksen opiskelijoiden kokemasta valtavasta epävarmuudesta ensimmäisen opiskeluvuoden aikana. Epävarmuus liittyi pohdintoihin alavalinnasta, uuteen kouluun siirtymisestä ja oman paikan löytymisestä sekä aikuistumisesta kaikkien muutosten keskellä.

Tulokset nostavat esiin, että koulutussiirtymissä on Suomessa edelleen kehitettävää.

2) Opintoihin kiinnittymistä tukevat ja haastavat tekijät

Kun tarkasteltiin opiskelijan kiinnittymistä oppijana, keskeisiksi nousivat opiskelijan kehittyminen opiskelijana ja itsevarmuuden kasvaminen. Kun erilaisista tehtävistä ja työtavoista oli jo kokemusta, auttoi varmuus uusiin tilanteisiin menemistä. Opiskelija pystyi luottamaan omaan kykyynsä oppia.

Keskeisiksi kiinnittymistä tukeviksi tekijöiksi nousivat opiskelijan kokema turvallisuus, varmuus ja osallisuus sekä realistiset odotukset tulevaisuudesta ja ajan antaminen kasvulle. 

Vaikka osalle opiskelijoista alavalinta ei vielä toisenakaan vuonna tuntunut varmalta, suomalaisen koulutusjärjestelmän antama mahdollisuus jatkaa opintoja korkea-asteella ammatillisen tutkinnon jälkeen motivoi suorittamaan opinnot loppuun asti.

Vielä ammatillisten opintojen ensimmäisenä vuotena osa nuorista oli tarvinnut reipasta kannustusta koulunkäyntiin; vanhemmat olivat herättäneet ja patistaneet aamulla kouluun tai soittaneet päivällä tarkistaakseen, että nuori on varmasti koulussa.

Kaikilla nuorilla ei kuitenkaan ollut perheen tarjoamaa tukiverkostoa ympärillään. Näiden opiskelijoiden tunnistaminen ja tukeminen ammatillisessa koulutuksessa on tärkeää.

Opiskeluyhteisöön kuuluminen sekä omien valmiuksien soveltuminen opiskeluun korostuivat.

Monelle työpaikalla tapahtuva oppiminen oli tarjonnut merkittäviä oppimiskokemuksia ja opintoihin kiinnittymisen mahdollisuuksia.

Kaverisuhteet koettiin konkreettisina motivaation ylläpitäjinä. Moni kertoi työskentelevänsä mieluiten parhaan kaverin kanssa, koska silloin yhteistyö sujuu. Ongelmakohtaan jää helposti jumiin eikä osaa edetä. Kaverin ohjeiden avulla oli näissäkin tilanteissa helpompi päästä eteenpäin.

Tulokset osoittavat, että opiskelu ammatillisessa koulutuksessa oli pääsääntöisesti tukenut opintoihin kiinnittymistä. Koulumuotoinen opiskelu oli kehittänyt tutkimukseen osallistuneiden opiskeluvalmiuksia ja antanut opiskelijalle ja hänen valinnoilleen aktiivisen roolin. Koulumuotoisessa opiskelussa opiskelijalle asetetaan selkeitä rajoja ja toisaalta tuetaan opiskelijaa ottamaan hallitusti vastuuta omista opinnoistaan. Toisena opiskeluvuotena pitää jo vakavoitua ja aikuistua.

3) Opintoihin kiinnittymisen kehittyminen ammatillisten opintojen aikana

Kolmannessa osatutkimuksessa tarkasteltiin opintoihin kiinnittymisen kehittymistä koko ammatillisen koulutuksen aikana.

Kolmannen osatutkimuksen keskeinen huomio kiinnittyy siihen, että suuri osa opiskelijoista pohtii omaa alavalintaansa ja varsinkin ensimmäisenä opiskeluvuonna odoteltiin kiinnostuksen syttymistä. Tänä aikana on keskeistä, että opiskelija löytää kavereita oppilaitoksesta, saa kokemusta erilaisista opetusmenetelmistä ja löytää itselleen sopivia oppimisen tapoja. Näin kuulumisen tunne ja oman paikan löytyminen yhteisössä pääsee kehittymään. Opetuksen tahtiin on hyvä kiinnittää huomiota ja antaa aikaa sille, että valitun alan mahdollisuudet avautuvat opiskelijalle.

Pohdinta

Opintoihin kiinnittyminen henkilökohtaisena polkuna

Opintoihin kiinnittymisen prosessi näyttäytyi monitahoisena ja henkilökohtaisesti muovautuvana ilmiönä.

Opintoihin kiinnittyminen näyttäytyi pääsääntöisesti hitaasti kehittyvänä ilmiönä.

Opintoihin kiinnittyminen ja ammatillinen kasvu pääsivät käyntiin vasta toisena opiskeluvuotena.

Opiskelijat kertoivat hakevansa aktiivisesti vahvistusta alavalintaansa ja alalle sopivuuteensa opintojensa alkukuukausien aikana.

Opintoihin kiinnittyminen rakentuu opiskeluyhteisössä.

Opiskelijat voivat kokea saman opetustilanteen hyvin eri tavalla.

opettajan ammattitaito ja mahdollisuus tehdä pedagogisia ratkaisuja tilanteen ja opiskelijoiden mukaan korostuvat opintoihin kiinnittymistä tukevina tekijöinä.

Alavalinnastaan varmemmat opiskelijat olivat tulosten mukaan opintojen alussa aktiivisempia ja kokivat opettajasuhteet vastavuoroisempina. 

Ensimmäisen vuoden epävarmuus tulisi huomioida myös opetusjärjestelyissä. Nuorelle tulisi antaa aikaa, tilaa ja mahdollisuuksia tarttua alaan ja opintoihin. Kun ammatillisessa koulutuksessa aloittavan opiskelijan kanssa laaditaan henkilökohtainen osaamisen kehittämissuunnitelma, jossa sovitaan opintojen sisältö, aikataulut ja opiskelutavat, voisi tähän ohjauskeskusteluun ottaa mukaan myös pohdinnat alasta ja sen tarjoamista mahdollisuuksista. Tämän tutkimuksen tulosten mukaan kiireen tuntu vähentää opiskelijan aktiivista roolia oppimistilanteissa.

Vaade kouluttautua nopeasti työelämän taitajaksi on siis monin tavoin ristiriidassa epävarmojen nuorten opintoihin kiinnittymisen ja ammatillisen kasvun kanssa. 

tulokset ovat avanneet opiskelijoiden erilaisia näkemyksiä ammatillisen koulutuksen arjesta. Niitä voidaan hyödyntää pohdittaessa henkilökohtaisia opintopolkuja uudistuneen ammatillisen koulutuksen tavoitteiden mukaisesti. Ammatillisen koulutuksen uudistuksen tavoite lisätä yksilöllisiä opintopolkuja voi vahvistaa opintoihin kiinnittymistä, sillä tässä tutkimuksessa oli myös opiskelijoita, jotka olisivat halunneet valmistua nopeammin.

Opintoihin kiinnittymistä tukevat ja ylläpitävät tekijät kuten yhteisöön kuuluminen, mahdollisuus käyttää itselle sopivia oppimisen tapoja, luottamus omiin opiskelutaitoihin, ammatillinen kasvu, aikuistuminen ja vastuullisuus tukevat hyvin ammatillisen koulutuksen tavoitteita elinikäisen oppimisen ja ammatillisen kasvun sekä jatko opintovalmiuksien tukemisesta (ks. Laki ammatillisesta koulutuksesta, 2017). Näitä tekijöitä voidaan kouluyhteisössä vaalia ja edistää yhteistyössä oppilaitoksen henkilöstön, opiskelijoiden, työpaikkojen sekä myös perheiden ja läheisten kanssa. 

Nuoruuden ja ammatillisen koulutuksen risteyksissä huomioitavaa

Tässä tutkimuksessa esiin noussut ensimmäisen opiskeluvuoden epävarmuus yllätti minut moninaisuudellaan ja laajuudellaan.

Jatkotutkimusehdotukset

Kokonaisuutena tutkimus on korostanut nuorisotutkimuksen ja kasvatustieteellisen tutkimuksen syvemmän yhteistyön tarvetta. Voidaanko esimerkiksi nuorisotutkimuksen ja kasvatustieteen tutkimuksen yhteistyönä kehittää tutkimusmenetelmiä, jotka tuovat nuorten omia näkemyksiä ja kokemuksia monipuolisemmin esille?






