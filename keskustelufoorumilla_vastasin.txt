Erityisopettajan etiikka ja eettiset kysymykset
Oikea ja väärä, hyvä ja paha. Terveisiä vankilaopettajalta.

Oikea ja väärä, hyvä ja paha. Terveisiä vankilaopettajalta.
by Riikka Kekäläinen - Wednesday, 12 January 2022, 12:43 PM
Number of replies: 4
"Etiikka tieteenalana tutkii moraalia ja tarkastelee käsityksiä oikeasta ja väärästä sekä hyvästä ja pahasta. " sanottiin lähdeaineistossa. Opettajan eettisten periaatteiden taustalla: ihmisarvo, totuudellisuus, oikeudenmukaisuus ja vastuu ja vapaus. Omassa työssäni vankilaopettajana vielä lisäksi kirkkaana mielessä Rikosseuraamuslaitoksen arvot: ihmisarvon kunnittoittaminen, oikeudenmukaisuus, usko yksilön mahdollisuuteen muuttua ja kasvaa. 

Oikea ja väärä, hyvä ja paha ovat mielessä töissä usein, kun opettajana kohtaan ihmisiä, joilla nämä käsitykset ovat olleet toisia kuin minulla tai jotka ymmärryksestään huolimatta ovat valinneet toisen tien. Ei sitä minun mielestäni eettistä polkua. Väkivaltarikoksia, toisen hengen lähtöön johtaneita tapahtumia, muita ihmisen henkeen ja terveyteen kohdistuneita tekoja. Sitten minun luokkani ovesta sisälle ja opiskelijan rooliin. Miten opettana pääsen yli ihmisen teoista ja kohtaan ihmisen ihmisenä, kunnioitan hänen ihmisarvoaan, olen oikeudenmukainen ja uskon muutoksen mahdollisuuteen? Olen huomannut, että niin elämässä kuin opettajanakin ei ole enää vain mustaa ja valkoista, vaan on paljon harmaan sävyjä. Milloin harmaalla liikkuminen ei ole eettistä? Kenen harmaalla liikutaan? Jos voin kirkkain silmin ja oman opettajan etiikkani kautta hyväksyä jonkun valkoiseksi, mutta jonkun toisen mielestä ollaankin harmaalla? Opiskelijan näkeminen ajattelevana ja oppivana persoonana, oppijan kohtaaminen avoimesti ja vuorovaikutuksellisesti, keskinäinen kunnioitus? Ei vankilaopettajana ole vaikeaa olla eettinen, täytyy vain joskus pohtia enemmän ja täytyy muistaa oma roolinsa. Meillä tuomioistuin hoitaa sen tuomitsemisen, minut ei enää tarvitse, vaan voin lähteä opiskelijan kanssa eteenpäin.


In reply to Riikka Kekäläinen
Re: Oikea ja väärä, hyvä ja paha. Terveisiä vankilaopettajalta.
by Sakari Castrén - Saturday, 19 November 2022, 4:22 PM
Toimin yhden lukuvuoden ajan tietotekniikkaopettajana vankilassa (avo ja suljetulla). Meillä oli opiskelijoiden kanssa yhteinen nimittäjä ja se oli tietotekniikka. Keskityimme siihen. Sellaisen neuvon sainkin, kun aloitin tuon lukuvuoden mittaisen keikan. Tietotekniikasta oli hyvä jutella, sillä jokainen tiesi aiheesta jotain ja toisaalta tietoa myös kaivattiin. Lisäksi tietotekniikka oli yhteydessä tutkintoon, jota vangit suorittivat.

Emmekö tosiaankaan jutelleet mistään muusta kuin tietotekniikasta? On selvää, että opetettavaa aihetta oltiin tultu opiskelemaan ja sitä myös käytiin läpi. Tottakai puhe siirtyi toisinaan muuhunkin. Vaan tästä oli ohjeistettu: pysytään aiheessa. Sanottiin, että oman turvallisuuden takia kannatti välttää muuta keskustelua. Noina hetkinä, kun kuulin paljon muutakin kuin vain tietoteknisiä asioita, mietin, millaisena saatoin näyttäytyä tutkintoa tavoitteleville vangeille. Keskustelin asiasta muiden vankilaopettajien kanssa. En saanut selkeää vastausta muilta opettajilta. Minulle jäi arvoitukseksi, mikä lopulta olin vankilassa. Opettajahan minä olin toki. Vaan entä sitten?

Vuosi vankilaopettajana vaikutti sillä tavalla, että haluan keskustella nykyisten opiskelijoitteni kanssa yleisessä oppilaitoksessa. Haluan tietää, mitä ja miten he ajattelevat. En useinkaan saa tietää. He eivät kerro tai avaudu. Enkä vaivaa enempää. Mutta haluan, että opiskelija voi, sen verran kuin itse katsoo parhaaksi, kertoa minulle opiskeluun tai muuhun elämään liittyviä asioita.